Chór przez lata działalności zmieniał swój profil osobowy. Początkowo Ars Cantata była chórem akademickim, następnie członkami chóru byli absolwenci warszawskich uczelni.

Dziś profil chóru wynika nie z tego, czym się kto zajmuje na co dzień. To, co nas połączyło i gromadzi razem dwa razy w tygodniu, to pasja – muzyka, a dokładniej Sztuka Śpiewania. Chór jest naszym sposobem na wartościowe spędzenie wolnego czasu i na realizację tej pasji.

W naszym gronie chórzystów-amatorów znajdują się architekci, prawnicy, lekarze, nauczyciele, dyrektorzy, pracownicy dużych korporacji i przedstawiciele wielu innych profesji.

Istnieje duże prawdopodobieństwo, że gdyby nie chór, to nigdy byśmy się nie spotkali :-) A skoro już nasze drogi się przecięły (a jak wiadomo - nic nie dzieje się bez przyczyny), aktywnie pracujemy nad tym, aby wspólnie cieszyć się śpiewem i dzielić się tą radością z innymi. Dlatego zachęcamy do udziału w naszych koncertach.