Chór kameralny "Ars Cantata" jest zespołem działającym od 1986 roku jako sekcja Klubu Inteligencji Katolickiej w Warszawie. W repertuarze chóru znajdują się sakralne i świeckie utwory kameralne a capella, polskie i obce, z różnych epok - od średniowiecza do współczesności (Arcadelt, Gorczycki, Strawiński, Poulenc, Ravel, Sawa, Koszewski). Zespół wykonuje również pieśni prawosławne oraz oparte na tradycji ludowej, a także aranżacje utworów popularnych na chór.


Zespół występuje w kościołach i salach koncertowych (Teatr Wielki, Akademia Muzyczna), bierze udział w imprezach okolicznościowych i koncertach charytatywnych (Voices for Hospices i in.), angażuje się również w projekty teatralne. 


Od 2004 roku zespół współpracuje z prestiżową szkołą wyższą - Collegium Civitas. 


Chór kameralny "Ars Cantata" jest laureatem wielu nagród i wyróżnień na renomowanych festiwalach i konkursach chóralnych w Polsce i za granicą.


Członkowie chóru często wyjeżdżają razem na wyprawy dalsze i bliższe. Obowiązkowy niemal punkt programu rocznego to tygodniowy obóz wakacyjny oraz jesienny i wiosenny weekend szkoleniowy. Podczas tych wyjazdów nie tylko pracujemy, ale i nie stronimy od zabawy.