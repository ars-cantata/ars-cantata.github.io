---
title: Koncert  z cyklu "Bóg, Honor, Ojczyzna"
date_time: 29 listopada 2015
layout: layout_post
language: pl
---
<br>
W niedzielę 29 listopada o godz. 12.45 (bezpośrednio po mszy) zapraszamy do kościoła garnizonowego pw. św. Jana Pawła II w Warszawie-Wesołej na wyjątkowy, multimedialny koncert poświęcony postaci św. Maksymiliana Marii Kolbego. W wykonaniu chóru kameralnego Ars Cantata Klubu Inteligencji Katolickiej pod dyrekcją Anny Celmer-Falkiewicz usłyszymy m. in.  kompozycje Góreckiego, Świdra, Wichrowskiego, Jańczaka, de Marziego oraz “Motety” Karla Jenkinsa. Prezentację multimedialną przybliżającą sylwetkę Ojca Kolbego, patrioty i kapłana przedstawi młodzież z Centrum Edukacyjnego "Trampolina I" w Warszawie-Aninie pod kierunkiem ks. Adama Gołębiaka.
<br><br>
Koncert odbędzie się w ramach cyklu koncertów pod hasłem "Bóg, Honor, Ojczyzna", poświęconych sylwetkom polskich duchownych - patriotów naszych czasów. Koncerty zorganizowano dzięki dofinansowaniu ze środków Ministra Obrony Narodowej. Wstęp wolny.
<br>



