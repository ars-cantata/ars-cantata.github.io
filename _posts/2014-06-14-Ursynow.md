---
title: Koncert na Ursynowie
date_time: 14 czerwca 2014 r, godz. 19.30
layout: layout_post
language: pl
---
W 2014 roku przypada 430. rocznica śmierci Jana Kochanowskiego, najwybitniejszego polskiego 
poety Renesansu, dlatego zapraszamy do ursynowskiego kościoła św Tomasza Apostoła przy
ul. Dereniowej 12 na koncert pt. "Świadkowie Epoki. Jan Kochanowski - poezja i muzyka". 
Oprócz poetyckich tekstów Jana Kochanowskiego można będzie posłuchać renesansowej muzyki
chóralnej w wykonaniu chóru Ars Cantata pod dyrekcją Anny Celmer-Falkiewicz oraz utworów
instrumentalnych, które na organach zaprezentuje Leszek Mateusz Gorecki. W programie: fragmenty 
tabulatury organowej Jana z Lublina, utwory Mikołaja Gomółki ze zbioru "Melodie na psałterz polski", 
skomponowane do poetyckiego tłumaczenia psalmów biblijnych autorstwa Kochanowskiego, a także 
utwory Wacława z Szamotuł, kompozytora współczesnego poecie oraz europejska muzyka z epoki – 
kompozycje G.P. Palestriny i H. L. Hasslera.
Koncert jest współfinansowany przez Dzielnicę Ursynów m. st. Warszawy. 

WSTĘP WOLNY.
