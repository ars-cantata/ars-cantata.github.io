---
title: Koncert "1944. Pamiętamy"
date_time: 12 października 2014 godz. 19.00
layout: layout_post
language: pl
---
<br>
Zapraszamy do Katedry Polowej Wojska Polskiego (ul. Długa 13/15) na uroczysty koncert 
upamiętniający 70. rocznicę Powstania Warszawskiego. W programie znajdzie się Msza Polska na 
chór, sopran lub tenor i organy Jana Maklakiewicza do słów Marii Szpyrkówny, napisana w 1944 roku, 
tuż przed wybuchem Powstania. Szczególne miejsce w programie koncertu zajmie poezja Krzysztofa 
Kamila Baczyńskiego i jej interpretacja przez uznanych polskich kompozytorów muzyki chóralnej. 

Usłyszymy m. in. kompozycje Józefa Świdra i Jana Antoniego Wichrowskiego. Partię solową w Mszy 
Polskiej wykona Anna Celmer-Falkiewicz (sopran), a na organach zagra Adam Hrynkiewicz. 

Koncert współfinansuje m. st. Warszawa, Dzielnica Śródmieście.

Wstęp wolny.